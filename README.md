# Project C

1. Wstępne informacje:
 a) Temat: Tekstowa, fabularna gra RPG.
 b) Nazwa gry: Wiedźmin: Przygody Lamberta
 c) Typ gry: Gracz dąży jednegp z trzech zakończeń.

2. Powód wybrania tematu:
Gry wideo fascynują mnie i zawsze,gdy w jakąś gram, myślę jak to ja bym ją zaimplentował, jakie mechaniki bym poprawił oraz jak przedstawiłbym w tej grze swoje pomysły. To spowodowało, że napisanie tekstowej gry RPG było od razu moją ideą na projekt i nie potrzebowałem ani chwili do zastanowienia. Poznanie języka struktur w języku C pokazało mi, jak między innymi stworzyć bazy danych, które w mojej grze są bardzo użyteczne, więc uznałem, że gra RPG będzie idealnym projektem, by pokazać jak kreatywnie potrafię myśleć oraz czego dotychczas się nauczyłem.

3. Krótki opis fabuły:
Gra zaczyna się w Białym Sadzie, gdzie wcielamy się w głównego bohatera gry Lamberta, wiedźmina ze
szkoły Wilka. Gra opiera się na walce z kolejno napotkanymi przeciwnikami w trakcie przeprawy,
pozwala również na interakcję z kupcami, by wzmocnić swój ekwipunek oraz ewentualnie podbić
statystyki postaci eliksirami. Gra zawiera walutę, za pomocą której kupujemy u handlarzy różne
przedmioty, a monety będą do zdobycia na różne sposoby, lecz głównym z nich jest zabijanie potworów
stających na naszej drodze. Czasem spotkamy trudniejszych przeciwników na których będziemy mieli
zlecenia, przez co będziemy mogli się bardziej wzbogacić. Gra zawiera również minigierkę karcianą,
której samouczek jest podany w programie, nie jest ona skomplikowana, lecz uczy strategicznego
myślenia. Fabułę gry gracz będzie poznawał po kolejnych interakcjach, więc nie chcę za dużo zdradzać...

4. Mechaniki zaimplementowane:
W tym punkcie skupię się na mechanikach jakie znajdą się w mojej grze, na dokładnym ich opisie.
Samouczek znajdzie się w programie, na początku, gdy gra będzie uczyć gracza jak ją obsługiwać.

Walka - walka turowa z przeciwnikami, po której w zależności od trudności przeciwnika, otrzymamy
określoną ilość monet.

Dialogi - różnego rodzaju dialogi z postaciami ze świata gry.

Decyzje - małe decyzje które wymagają poświęcenia czasem czegoś by zrobić dobry uczynek, wpływają na zakończenie.

Gra karciana - prosta gra karciana w której kluczowa jest strategia i umiejętne wykorzystywanie
"mocy", którymi będziemy dysponować.

Handel - za zarobione monety możemy ulepszyć swój ekwipunek i statystyki, co ułatwi nam rozgrywkę.
Zlecenia - specjalne potwory z którymi walka będzie lekko różniła się od walki z innymi, słabszymi
przeciwnikami oraz będzie bardziej wymagająca.

Escape sequences - kolorowa czcionka, która poprawi walory wizualne gry.

Biblioteka ncurses - klucz programu, na tym opieraja sie wszystkie ekrany menu oraz systemy walki i kart.

Inne biblioteki - wykorzystanie bibliotek, podstawowych w języku C, jak np. time by poprawić wizualny
wygląd gry (sleep), czy stworzyć algorytmy losowania liczb potrzebne w grze karcianej, bądź walce
(rand).

5. Cel projektu:
Projekt ten piszę po to, by pokazać, że potrafię zrobić coś nawet ponad moje możliwości, aby było to jak
najlepsze dla użytkownika. Dodatkowo ten projekt nauczy mnie jak pisać gry, gdyż jest to coś co
chciałbym robić w przyszłości.
